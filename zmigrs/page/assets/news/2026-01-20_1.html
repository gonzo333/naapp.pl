<!DOCTYPE html>
<html lang="en">

<head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../../style.css" />

    <meta name="article:title"
        content="Samorządowe spotkanie noworoczne Związku Miast i Gmin Regionu Świętokrzyskiego" />
    <meta name="article:date" content="2026-01-20" />
    <meta name="article:desc"
        content="W Europejskim Centrum Edukacji Geologicznej w Chęcinach odbyło się samorządowe spotkanie noworoczne Związku Miast i Gmin Regionu Świętokrzyskiego. Wydarzenie stanowiło ważną okazję do podsumowania minionego roku, wymiany doświadczeń oraz rozmów na temat planów i wyzwań stojących przed jednostkami samorządu terytorialnego w nadchodzących miesiącach." />
    <meta name="article:author" content="Aneta Sławek" />
</head>

<body>
    <article>
        <div class="container glass">
            <div class="about-text">
                <h2>Samorządowe spotkanie noworoczne Związku Miast i Gmin Regionu Świętokrzyskiego</h2>
                <p id="skrot">W Europejskim Centrum Edukacji Geologicznej w Chęcinach odbyło się samorządowe spotkanie
                    noworoczne Związku Miast i Gmin Regionu Świętokrzyskiego. Wydarzenie stanowiło ważną okazję do
                    podsumowania
                    minionego roku, wymiany doświadczeń oraz rozmów na temat planów i wyzwań stojących przed jednostkami
                    samorządu terytorialnego w nadchodzących miesiącach.</p>
                <p>Spotkanie otworzył prezes Związku Miast i Gmin Regionu Świętokrzyskiego, a zarazem burmistrz Gminy i
                    Miasta
                    Chęciny Robert Jaworski. W swoim wystąpieniu podkreślił znaczenie współpracy oraz konsekwentnych
                    działań na
                    rzecz rozwoju lokalnych wspólnot. - Miniony rok był dla samorządów okresem intensywnej pracy,
                    odpowiedzialnych decyzji oraz realizacji wielu istotnych inwestycji. To właśnie dzięki dobrej
                    współpracy,
                    wzajemnemu zaufaniu i konsekwentnym działaniom na rzecz mieszkańców udało się osiągnąć tak wiele.
                    Wierzę, że
                    kontynuując dialog, skutecznie planując i sięgając po innowacyjne rozwiązania, sprostamy kolejnym
                    wyzwaniom
                    i zapewnimy stabilny rozwój gmin i miast całego regionu - podkreślił prezes Związku Robert Jaworski.
                </p>
                <p>Następnie głos zabrał wojewoda świętokrzyski Józef Bryk, który podkreślił, że dzięki zaangażowaniu
                    samorządów, prowadzeniu konstruktywnego dialogu oraz efektywnej współpracy możliwe było
                    zrealizowanie wielu
                    istotnych przedsięwzięć inwestycyjnych oraz wzmocnienie potencjału lokalnej gospodarki.</p>
                <p>Marszałek Województwa Świętokrzyskiego Renata Janik zwróciła uwagę na zadania związane m.in. z
                    rozwojem
                    regionalnym, demografią, transformacją energetyczną oraz pozyskiwaniem środków zewnętrznych.
                    Podkreśliła, że
                    samorząd województwa pozostaje otwarty na współpracę i dialog z każdą gminą i miastem regionu.
                    Zaznaczyła
                    również, że spotkania tego typu są nie tylko przestrzenią do rozmów merytorycznych, ale także okazją
                    do
                    integracji i umacniania relacji pomiędzy samorządami, co w dłuższej perspektywie przekłada się na
                    siłę
                    całego regionu.</p>
                <p>Do tych słów nawiązał przewodniczący Sejmiku Województwa Świętokrzyskiego Andrzej Bętkowski,
                    podkreślając
                    potrzebę wspólnego podejmowania działań oraz budowania trwałych partnerstw na rzecz rozwoju
                    województwa.
                </p>
                <p>Istotnym elementem spotkania była prelekcja prezesa Regionalnej Izby Obrachunkowej w Kielcach Damiana
                    Grzelki, który omówił aktualne uwarunkowania prawne i finansowe, a także najważniejsze kierunki
                    stosowania
                    przepisów dotyczących gospodarki finansowej jednostek samorządu terytorialnego.</p>
                <p>W wydarzeniu uczestniczyli przedstawiciele samorządów z całego regionu: wójtowie, burmistrzowie,
                    prezydenci
                    miast oraz przewodniczący rad gmin, a także reprezentanci służb mundurowych. Szczególnymi gośćmi
                    spotkania
                    byli: wojewoda świętokrzyski Józef Bryk, marszałek województwa Renata Janik, wicewojewoda Michał
                    Skotnicki,
                    przewodniczący Sejmiku Andrzej Bętkowski, prezes Regionalnej Izby Obrachunkowej w Kielcach Damian
                    Grzelka,
                    komendant Centrum Przygotowań do Misji Zagranicznych płk Krzysztof Orzech, dowódca 10.
                    Świętokrzyskiej
                    Brygady Obrony Terytorialnej płk Sławomir Machniewicz, pierwszy zastępca Komendanta Wojewódzkiego
                    Policji w
                    Kielcach insp. Tomasz Jarosz, zastępca komendanta wojewódzkiego Państwowej Straży Pożarnej bryg.
                    Michał
                    Jankowski oraz wiceprezes Krajowego Stowarzyszenia Sołtysów Kazimierz Łebek.</p>
                <p>Szczególnie wzruszającym momentem spotkania było symboliczne przejście na emeryturę dotychczasowej
                    dyrektor
                    biura Związku Miast i Gmin Regionu Świętokrzyskiego Teresy Tomasik, która przez ponad dwie dekady,
                    od 2001
                    roku, pracowała na rzecz Związku. Prezes Związku Robert Jaworski wraz z członkami zarządu
                    podziękował jej za
                    wieloletnie zaangażowanie i profesjonalizm, składając wyrazy uznania oraz życzenia satysfakcji z
                    dotychczasowych dokonań i pomyślności w nowym etapie życia.
                </p>
                <p>Uroczysty charakter spotkania dopełnił występ duetu Mai Wojtaszek i Rocha Dobrowolskiego, który
                    stworzył
                    wyjątkową, muzyczną oprawę wydarzenia.</p>
                <p>Podczas spotkania przekazano również noworoczne życzenia, kierując je do wszystkich samorządowców.
                    Życzono
                    zdrowia, pomyślności oraz skutecznej realizacji zamierzonych celów, a także owocnej współpracy,
                    która w
                    nadchodzącym roku będzie sprzyjać dalszemu rozwojowi gmin i miast regionu świętokrzyskiego.</p>
            </div>
            <div id="author">Aneta Sławek</div>
        </div>
    </article>
</body>

</html>